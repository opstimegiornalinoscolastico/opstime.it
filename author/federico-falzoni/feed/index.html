<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Federico Falzoni &#8211; OP&#039;s Time</title>
	<atom:link href="http://opstimegiornalinoscolastico.github.io/author/federico-falzoni/feed/" rel="self" type="application/rss+xml" />
	<link>https://opstimegiornalinoscolastico.github.io</link>
	<description>Giornalino scolastico dell&#039;Olivelli Putelli</description>
	<lastBuildDate>Tue, 03 Sep 2024 10:02:09 +0000</lastBuildDate>
	<language>it-IT</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	

<image>
	<url>https://opstimegiornalinoscolastico.github.io/wp-content/uploads/2021/11/cropped-newspaper-311272_960_720-32x32.webp</url>
	<title>Federico Falzoni &#8211; OP&#039;s Time</title>
	<link>https://opstimegiornalinoscolastico.github.io</link>
	<width>32</width>
	<height>32</height>
</image> 
	<item>
		<title>SERIE A TIM 2022-2023: UNA PANORAMICA</title>
		<link>https://opstimegiornalinoscolastico.github.io/2023/05/16/serie-a-tim-2022-2023-una-panoramica/</link>
		
		<dc:creator><![CDATA[Federico Falzoni]]></dc:creator>
		<pubDate>Tue, 16 May 2023 12:59:39 +0000</pubDate>
				<category><![CDATA[Sport]]></category>
		<guid isPermaLink="false">https://opstimegiornalinoscolastico.github.io/?p=3874</guid>

					<description><![CDATA[Anche per quest’anno il campionato italiano di calcio di massima serie sta volgendo al termine. La grande sorpresa, di cui tutti parlano, è ovviamente il Napoli di Luciano Spalletti, che già da inizio campionato ha dimostrato di poter credere nel sogno scudetto e si è fatta valere nella competizione con le altre favorite. Sogno che [&#8230;]]]></description>
										<content:encoded><![CDATA[
<p></p>



<p>Anche per quest’anno il campionato italiano di calcio di massima serie sta volgendo al termine. La grande sorpresa, di cui tutti parlano, è ovviamente il Napoli di Luciano Spalletti, che già da inizio campionato ha dimostrato di poter credere nel sogno scudetto e si è fatta valere nella competizione con le altre favorite. Sogno che si è avverato con cinque giornate di anticipo e a distanza siderale dalla seconda posizione. Dopo ben 33 anni il Napoli torna a vincere uno scudetto che è il terzo di tutta la sua storia; l’ultima vittoria, ricordiamo, era stata quella con il grande Diego Armando Maradona, idolo del popolo partenopeo e non solo.</p>



<p>Uno dei protagonisti di questa cavalcata verso il successo è sicuramente il bomber nigeriano Victor Osimhen, capocannoniere della serie A, con ben 23 gol segnati finora ed una carriera ancora tutta da scrivere, visto che ha compiuto soli 24 anni. Ovviamente, nel caso della città partenopea, non sono mancati i grandi festeggiamenti, talvolta sfociati in episodi spiacevoli, ma questo non ha intaccato lo smalto del grande Napoli che quest’anno finalmente è potuto tornare a festeggiare dopo anni di silenzio assordante nel panorama calcistico.</p>



<p>Nel frattempo continua la corsa per un posto nelle coppe europee: le squadre ancora in lotta sono Juventus, Inter, Lazio, Milan, Roma e Atalanta. Grande rivelazione la Lazio, che è stata seconda fino a qualche giornata fa, ma che comunque è in piena lotta per la Champions League e attualmente al quarto posto in serie A. Lazio che è stata una delle quattro squadre, ricordiamo, a battere la capolista nell’incontro di venerdì 3 marzo, conclusosi con un inaspettato 1-0.</p>



<p>Un’altra zona calda del campionato è la zona retrocessione, con la Sampdoria già retrocessa matematicamente in serie B; a rischio, ma ancora in corsa per il prossimo campionato di serie A, ci sono invece la Cremonese, salita in serie A quest’anno, Hellas Verona, Spezia e Lecce: tra queste, due retrocederanno in serie B.  Domenica 21 maggio alle ore 12.30 si disputerà, a Lecce, una partita decisiva per la serie A tra Lecce e Spezia, che potrebbe decidere le sorti delle due squadre. Il 4 giugno vedremo concludersi definitivamente questo campionato che ci ha regalato grandissime emozioni.</p>



<figure class="wp-block-image size-large"><img fetchpriority="high" decoding="async" width="1024" height="682" src="https://opstimegiornalinoscolastico.github.io/wp-content/uploads/2023/05/napoli_scudetto_festa_3_afp-1024x682.jpeg" alt="" class="wp-image-3889" srcset="https://opstimegiornalinoscolastico.github.io/wp-content/uploads/2023/05/napoli_scudetto_festa_3_afp-1024x682.jpeg 1024w, https://opstimegiornalinoscolastico.github.io/wp-content/uploads/2023/05/napoli_scudetto_festa_3_afp-300x200.jpeg 300w, https://opstimegiornalinoscolastico.github.io/wp-content/uploads/2023/05/napoli_scudetto_festa_3_afp-768x512.jpeg 768w, https://opstimegiornalinoscolastico.github.io/wp-content/uploads/2023/05/napoli_scudetto_festa_3_afp-1536x1024.jpeg 1536w, https://opstimegiornalinoscolastico.github.io/wp-content/uploads/2023/05/napoli_scudetto_festa_3_afp-2048x1365.jpeg 2048w" sizes="(max-width: 1024px) 100vw, 1024px" /></figure>



<p><br></p>



]]></content:encoded>
					
		
		
			</item>
		<item>
		<title>La sorpresa Cremonese: da ultima in campionato alla semifinale di Coppa Italia</title>
		<link>https://opstimegiornalinoscolastico.github.io/2023/02/11/la-sorpresa-cremonese-da-ultima-in-campionato-alla-semifinale-di-coppa-italia/</link>
		
		<dc:creator><![CDATA[Federico Falzoni]]></dc:creator>
		<pubDate>Fri, 10 Feb 2023 23:01:08 +0000</pubDate>
				<category><![CDATA[Sport]]></category>
		<guid isPermaLink="false">https://opstimegiornalinoscolastico.github.io/?p=3197</guid>

					<description><![CDATA[I quarti di finale di Coppa Italia 2023 si sono conclusi giovedì 2 febbraio con la vittoria della Juve, che ha battuto la Lazio 1 a 0, con il goal di Bremer, il difensore centrale. Le altre squadre che lotteranno per il titolo sono l’Inter, che ha eliminato l’Atalanta battendola per 1 a 0; la [&#8230;]]]></description>
										<content:encoded><![CDATA[
<p>I quarti di finale di Coppa Italia 2023 si sono conclusi giovedì 2 febbraio con la vittoria della Juve, che ha battuto la Lazio 1 a 0, con il goal di Bremer, il difensore centrale. Le altre squadre che lotteranno per il titolo sono l’Inter, che ha eliminato l’Atalanta battendola per 1 a 0; la Fiorentina, che ha vinto contro il Torino per 2 a 1, in una partita sofferta soprattutto nei minuti finali a causa del goal del Torino, giunto al minuto 93&#8242;; e la sorprendente Cremonese, che dopo 36 anni accede ad una semifinale di Coppa Italia. La squadra lombarda ha eliminato la Roma di Josè Mourinho dopo aver sferrato un colpo fatale al Napoli, la squadra più in forma del momento, che ha perso una sola partita in tutta la stagione, quella contro l’Inter, giocandosi il pass per la finale contro la Fiorentina, che si disputerà mercoledì 5 aprile alle 20.30. C’è da dire che questa rimonta cremonese era del tutto inaspettata, soprattutto perché in campionato è l’ultima in classifica, con soli 8 punti. La squadra non accedeva alla semifinale di Coppa Italia dalla stagione 1986-1987: le sue vittorie sono una doccia fredda per il Napoli, capolista della serie A Tim, e la Roma, terza in campionato. Contro il Napoli i grigiorossi sono partiti subito forti, segnando il goal del vantaggio al 18’ minuto con il centrocampista svizzero Charles Pickel. Il pareggio del Napoli al 33’ con Juan Jesus riapre la partita e dopo soli tre minuti Giovanni Simeone porta in vantaggio il Napoli illudendo la squadra di avere in pugno la vittoria. Ma la Cremonese non si arrende e nei minuti finali colpisce ancora e segna il pareggio ad opera dell’attaccante Afena-Gyan. La partita si conclude ai rigori con la vittoria della Cremonese che, sotto un cielo di burrasca, segna 5 rigori e si aggiudica il pass per i quarti di finale. I quarti vedranno sfidarsi la Cremonese e la Roma, in un match dai risvolti inaspettati: la Cremonese parte subito in vantaggio, con un rigore a suo favore segnato al 28’ dal bomber nigeriano Cyriel Dessers; al 49’ raddoppia per l’autogol del terzino della Roma Mehmet Celik; Roma che riesce a trovare il goal solo al 94’, ormai troppo tardi per sperare in una rimonta. La Cremonese di Davide Ballardini, da poco alla guida della squadra, riesce così ad accedere alla semifinale contro la Fiorentina e può sperare di arrivare addirittura in finale. L’incredibile sarebbe se vincesse la Coppa Italia, perché questo le permetterebbe di accedere di diritto alla UEFA Europa League, e sarebbe ancora più sorprendente che una squadra, che al momento rischia di tornare in serie B, si ritrovi a giocare in una coppa europea. Ma questa non è ancora storia.</p>



<figure class="wp-block-image size-full"><img decoding="async" width="457" height="305" src="https://opstimegiornalinoscolastico.github.io/wp-content/uploads/2023/02/2bdbf242957000a4796b4d4a1cea8b7c.jpg" alt="" class="wp-image-3235" srcset="https://opstimegiornalinoscolastico.github.io/wp-content/uploads/2023/02/2bdbf242957000a4796b4d4a1cea8b7c.jpg 457w, https://opstimegiornalinoscolastico.github.io/wp-content/uploads/2023/02/2bdbf242957000a4796b4d4a1cea8b7c-300x200.jpg 300w" sizes="(max-width: 457px) 100vw, 457px" /></figure>
]]></content:encoded>
					
		
		
			</item>
		<item>
		<title>MONDIALI QATAR 2022: SORPRESE E DELUSIONI</title>
		<link>https://opstimegiornalinoscolastico.github.io/2023/01/09/mondiali-qatar-2022-sorprese-e-delusioni/</link>
		
		<dc:creator><![CDATA[Federico Falzoni]]></dc:creator>
		<pubDate>Mon, 09 Jan 2023 15:09:43 +0000</pubDate>
				<category><![CDATA[Sport]]></category>
		<guid isPermaLink="false">https://opstimegiornalinoscolastico.github.io/?p=2866</guid>

					<description><![CDATA[Il mondiale Qatar 2022 si è appena concluso tra sorprese e delusioni, le squadre sono state protagoniste di attimi di grande calcio anche se in certi momenti non sono riuscite ad esprimersi al meglio. La sorpresa più grande di questi campionati mondiali è stata sicuramente il Marocco, che ha eliminato il Belgio ai gironi ed [&#8230;]]]></description>
										<content:encoded><![CDATA[
<p>Il mondiale Qatar 2022 si è appena concluso tra sorprese e delusioni, le squadre sono state protagoniste di attimi di grande calcio anche se in certi momenti non sono riuscite ad esprimersi al meglio. La sorpresa più grande di questi campionati mondiali è stata sicuramente il Marocco, che ha eliminato il Belgio ai gironi ed è passata come prima anche davanti a Croazia e Canada. Ha poi battuto la Spagna ai rigori agli ottavi, per non parlare dei quarti in cui ha sopraffatto il Portogallo di Cristiano Ronaldo, che tutti si aspettavano arrivasse in finale o addirittura che vincesse. Ma il sogno finisce qui, a causa della sconfitta contro la Francia in semifinale, contro la quale ha comunque giocato una gara di alto livello, uscendo a testa alta da questo mondiale. Il Marocco è entrato nella storia calcistica africana per essersi spinta così avanti in un campionato mondiale. Se da un lato c’è stata questa grande sorpresa, dall’altro non possiamo negare un&#8217; inaspettata delusione: si parla ovviamente della Germania, che ha messo fine al suo cammino mondiale nella fase a gironi, eliminata da un’altra grande novità, ovvero il Giappone. La squadra di Hans Flick ha deluso le aspettative di tutti e, soprattutto dal momento che la Germania porta sulle spalle 4 titoli mondiali, ci si sarebbe aspettati dai tedeschi una vena più combattiva. Com’è ovvio, il momento più atteso di ogni campionato è però la finale: è stata una sfida molto combattuta che si è conclusa ai rigori, dopo un risultato finale di 3 a 3 ai tempi supplementari, in cui la Francia ha rimontato in due minuti lo svantaggio di due reti con la doppietta di Kylian Mbappe. Questa si trasformerà da una mirabolante tripletta del pareggio a una sfida all’ultimo respiro. Ma lo sforzo non basta perché ad avere la meglio è stata l’Argentina, che ai rigori dimostra la sua superiorità come squadra, sbagliando meno e portando la propria nazionale alla vittoria. Protagonisti della serata, Emiliano Martinez, il portiere dell’Albi Celeste, vincitore del premio miglior portiere del torneo; Leo Messi, premio miglior giocatore del torneo e Enzo Fernandez, miglior giovane del torneo. Messi è riuscito a coronare il sogno di vincere un titolo mondiale con la nazionale, aggiungendo al suo albo d’oro l’unico titolo che mancava, proprio durante quello che presumibilmente sarà il suo ultimo mondiale. Non potrà dire lo stesso Cristiano Ronaldo, altro nome che insieme a Messi rappresenta la storia del calcio contemporaneo, il cui sogno purtroppo non si realizzerà. Non possiamo però esimerci dallo spendere qualche considerazione su un altro campione emergente, che potrebbe essere l’erede dei due fenomeni: si parla ovviamente di Kylian Mbappe, il vincitore della scarpa d’oro di questi mondiali, un giocatore che è riuscito a segnare un goal in più di Messi. Questi traguardi si aggiungono alla sua, in realtà già lunga, bacheca di trofei, tra cui il mondiale del 2018 in Russia, tutto questo a soli 24 anni.<br><br>Qui la conclusione di una delle più belle finali della storia del calcio!<br></p>



<figure class="wp-block-image size-large"><img decoding="async" width="1024" height="614" src="https://opstimegiornalinoscolastico.github.io/wp-content/uploads/2022/12/argentina.campione.mondo_.2022.23.1400x840-1024x614.jpg" alt="" class="wp-image-2888" srcset="https://opstimegiornalinoscolastico.github.io/wp-content/uploads/2022/12/argentina.campione.mondo_.2022.23.1400x840-1024x614.jpg 1024w, https://opstimegiornalinoscolastico.github.io/wp-content/uploads/2022/12/argentina.campione.mondo_.2022.23.1400x840-300x180.jpg 300w, https://opstimegiornalinoscolastico.github.io/wp-content/uploads/2022/12/argentina.campione.mondo_.2022.23.1400x840-768x461.jpg 768w, https://opstimegiornalinoscolastico.github.io/wp-content/uploads/2022/12/argentina.campione.mondo_.2022.23.1400x840.jpg 1400w" sizes="(max-width: 1024px) 100vw, 1024px" /></figure>
]]></content:encoded>
					
		
		
			</item>
		<item>
		<title>COSA VUOL DIRE DISABILITÀ  ALL&#8217;OLIVELLI PUTELLI</title>
		<link>https://opstimegiornalinoscolastico.github.io/2022/06/21/cosa-vuol-dire-disabilita-allolivelli-putelli/</link>
		
		<dc:creator><![CDATA[Federico Falzoni]]></dc:creator>
		<pubDate>Tue, 21 Jun 2022 21:59:00 +0000</pubDate>
				<category><![CDATA[Storie personali]]></category>
		<guid isPermaLink="false">https://opstimegiornalinoscolastico.github.io/?p=2832</guid>

					<description><![CDATA[La storia che voglio raccontarvi è una storia molto personale, perché riguarda me stesso: mi chiamo Federico, ho quasi 16 anni e frequento il Liceo Scientifico all’”Olivelli Putelli”. Ah, dimenticavo: a causa di una rarissima malattia, di cui quasi nessuno sa pronunciare il nome, non posso più camminare e per questo sfreccio su una carrozzina [&#8230;]]]></description>
										<content:encoded><![CDATA[
<p>La storia che voglio raccontarvi è una storia molto personale, perché riguarda me stesso: mi chiamo Federico, ho quasi 16 anni e frequento il Liceo Scientifico all’”Olivelli Putelli”. Ah, dimenticavo: a causa di una rarissima malattia, di cui quasi nessuno sa pronunciare il nome, non posso più camminare e per questo sfreccio su una carrozzina elettrica e a volte faccio anche i 30 all’ora!</p>



<p>La mia malattia colpisce i muscoli, che piano piano smettono di funzionare; quando ero piccolo camminavo, ma poi non ho più potuto muovermi e per questo utilizzo una carrozzina elettrica che mi permette di spostarmi molto rapidamente e soprattutto senza dover chiedere a nessuno, che è una cosa che non mi piace particolarmente fare.&nbsp;</p>



<p>Mi sono iscritto all’”Olivelli Putelli” perché è una scuola abbastanza vicina a casa e quindi per me molto comoda, inoltre mi permette di tornare a casa da solo quando c’è bel tempo. La scelta della scuola in realtà è stata un pochino obbligata, perché avrei voluto fare il Liceo delle Scienze umane, ma si trovava troppo distante da casa mia e chi mi viene a prendere spesso ha solo una manciata di minuti per farlo (e tutti sappiamo che gran traffico ci sia in Valcamonica!).&nbsp;</p>



<p>Da quando mi sono iscritto a scuola ho avuto modo di osservare tante cose positive, ma anche tante cose faticosissime.&nbsp;</p>



<p>Partiamo dalla sveglia: sono sempre in ritardo, perché al mattino ci metto molto tempo a prepararmi e, quando mi accompagnano in auto, salire e scendere dalla macchina non è così veloce come sembra!&nbsp;&nbsp;</p>



<p>Stare in classe ha i suoi alti e bassi: a volte mi annoio, mentre altre volte è divertente seguire le lezioni, soprattutto quando ci sono geografia, fisica o grammatica.&nbsp; Inoltre ci sono dei giorni in cui proprio non riesco a venire a scuola, magari quando non dormo la notte perché ho avuto i crampi, oppure quando fa tanto freddo, visto che faccio sempre molta fatica a riscaldarmi.&nbsp;</p>



<p>Un’altra difficoltà che incontro in classe è legata alle verifiche: siccome io non posso scrivere, spesso c’è chi lo fa per me, oppure detto al computer, ma per alcune materie questa cosa diventa molto complessa (senza contare che il computer spesso si blocca e mi fa perdere il filo del discorso). Il fatto di non poter scrivere a volte mi manda in crisi, perché, quando non scrivi, fai un po’ fatica a star dietro ai pensieri.&nbsp;</p>



<p>In classe ultimamente ho stretto nuove amicizie: durante la gita a Bibione sono stato molto con i miei compagni e ho potuto conoscerli meglio… prima non era così, perché in classe non si può parlare molto e le persone spesso appaiono più serie di come non sono di fuori; anche nelle altre classi conosco tante persone, con cui spesso mi fermo a parlare durante il cambio dell’ora, cosa che fa arrabbiare moltissimo alcuni professori! Però sono&nbsp; pochi i momenti in cui posso vederli, perciò ne approfitto.&nbsp;</p>



<p>Il liceo a volte mi sembra non particolarmente inclusivo, perché tutti sono molto presi dallo studio e non perdono tanto tempo ad aiutare le altre persone: probabilmente in altri indirizzi si respira un’aria diversa, perché c’è meno carico di studio e i ragazzi sono più rilassati, chissà…&nbsp;</p>



<p>Tocchiamo l’argomento compiti, per esempio. Spesso faccio fatica a casa, perché non sempre c’è qualcuno che può aiutarmi e soprattutto ho una serie di impegni, come ad esempio la terapia e la piscina, che mi tolgono molto tempo e forze. Ma non c’è solo la scuola, in fondo, nella vita!&nbsp;</p>



<p>In questo istituto ci sono molti ragazzi con disabilità, anche più gravi delle mie, e per questo è un istituto che organizza molte attività dedicate e laboratori. Anche a me ogni tanto piace partecipare agli eventi, ma non lo faccio sempre perché riesco a seguire le lezioni ed ho anche la “testa” per capirle.&nbsp; È anche per questo che da grande mi piacerebbe fare il giornalista. Ma non un giornalista qualsiasi: il mio grande amore è il calcio e la cosa che mi piacerebbe di più sarebbe fare il giornalista sportivo o condurre la telecronaca sportiva.&nbsp;</p>



<p>Il mio mondo non è così male come sembrerebbe: ho la grande fortuna di essere nato in un periodo in cui ci sono molte tecnologie che mi hanno semplificato la vita, anche quella scolastica.&nbsp;&nbsp;</p>



<p>La scuola vissuta dal mio punto di vista ha una prospettiva diversa. Non è una prospettiva migliore o peggiore, è semplicemente la mia e, forse, quella di tanti altri ragazzi come me.</p>
]]></content:encoded>
					
		
		
			</item>
	</channel>
</rss>
