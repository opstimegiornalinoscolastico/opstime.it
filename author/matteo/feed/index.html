<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Matteo Gheza &#8211; OP&#039;s Time</title>
	<atom:link href="http://opstime.it/author/matteo/feed/" rel="self" type="application/rss+xml" />
	<link>https://opstime.it</link>
	<description>Giornalino scolastico dell&#039;Olivelli Putelli</description>
	<lastBuildDate>Tue, 03 Sep 2024 10:01:53 +0000</lastBuildDate>
	<language>it-IT</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	

<image>
	<url>https://opstime.it/wp-content/uploads/2021/11/cropped-newspaper-311272_960_720-32x32.webp</url>
	<title>Matteo Gheza &#8211; OP&#039;s Time</title>
	<link>https://opstime.it</link>
	<width>32</width>
	<height>32</height>
</image> 
	<item>
		<title>Vallecamonica Digital Week e IIS Olivelli-Putelli</title>
		<link>https://opstime.it/2024/09/03/vallecamonica-digital-week-e-iis-olivelli-putelli/</link>
		
		<dc:creator><![CDATA[Matteo Gheza]]></dc:creator>
		<pubDate>Tue, 03 Sep 2024 10:01:53 +0000</pubDate>
				<category><![CDATA[Informatica e programmazione]]></category>
		<category><![CDATA[Progetti]]></category>
		<category><![CDATA[Scuola]]></category>
		<guid isPermaLink="false">https://opstime.it/?p=3923</guid>

					<description><![CDATA[Dal 2 al 6 Maggio si è tenuta la seconda edizione della VALLECAMONICA DIGITAL WEEK (VDW), una settimana di eventi per comprendere le opportunità della trasformazione digitale, con particolare attenzione alle più recenti innovazioni tecnologiche. Come si legge sul sito ufficiale “…I temi scelti per Valle Camonica Digital Week 2023 intercettano il cambiamento e le [&#8230;]]]></description>
										<content:encoded><![CDATA[
<p>Dal 2 al 6 Maggio si è tenuta la seconda edizione della VALLECAMONICA DIGITAL WEEK (VDW), una settimana di eventi per comprendere le opportunità della trasformazione digitale, con particolare attenzione alle più recenti innovazioni tecnologiche. Come si legge sul sito ufficiale “…<em>I temi scelti per Valle Camonica Digital Week 2023 intercettano il cambiamento e le novità che stanno sovvertendo il presente: Intelligenza Artificiale e Machine Learning, Big Data, Robotica Avanzata</em>…”.</p>



<p>L’iniziativa quest’anno è stata ospitata presso la <em>Limes Square</em>, il nuovo spazio eventi inaugurato da Assocamuna e Limes Farm proprio in quei giorni in via Stassano a Darfo Boario Terme (BS).</p>



<p>Il nostro Istituto ha avuto la possibilità di partecipare attivamente a quest’iniziativa. Come si legge nel blog del Prof. Fabio Campagnoni, responsabile dell’evento per l’Olivelli Putelli, i primi ad aderire sono &#8220;<em>stati i ragazzi della IIIC INT</em>&#8220;. Tuttavia, si è scelto di estendere agli studenti di tutti gli indirizzi dell’Istituto l’invito a partecipare in veste di membri dello staff.</p>



<p>Il prof. Campagnoni ha rilasciato una dichiarazione che sottolinea l’importanza che riveste l’ingresso di un’iniziativa del genere nel mondo della Scuola: “<em>La Vallecamonica Digital Week 2023 è un evento, un appuntamento annuale che riunisce aziende, esperti e appassionati di tecnologia, è un vero e proprio crocevia di conoscenze e innovazioni nel campo digitale. Con una caratteristica particolare: vengono aggregati intorno a questo evento soggetti che hanno sede o che lavorano per organizzazioni e aziende della Vallecamonica. Una manifestazione che rappresenta per i nostri studenti un&#8217;opportunità unica di apprendimento e crescita. La partecipazione dei nostri studenti è nata dalla combinazione dell&#8217;invito avanzato da Limes Farm, organizzatrice dell&#8217;evento insieme ad Assocamuna, di presentare un progetto innovativo nel settore della realtà virtuale, e della nostra volontà di motivare i ragazzi, mostrando loro le opportunità professionali del territorio. Abbiamo risposto a questo invito con entusiasmo, consapevoli del valore che i nostri studenti possono apportare all&#8217;evento e dell&#8217;enorme potenziale che questo rappresenta per loro. La Digital Week è stata infatti un&#8217;opportunità per far capire loro come l&#8217;innovazione si applica alla crescita delle nostre aziende o e per motivarli rispetto alla possibilità di trovare un&#8217;occupazione qui in zona.</em>”</p>



<p>Sono stati individuati molti punti di forza in una collaborazione di questo tipo:</p>



<ol class="wp-block-list" type="1">
<li><em>Networking e conoscenza</em>: interazione tra mondo della scuola a imprese, attraverso l’instaurarsi di rapporti reciproci</li>



<li><em>Dimostrare le conoscenze acquisite in campo scolastico</em>: gli studenti hanno avuto modo di presentare all’esterno quanto appreso in ambito scolastico, concretizzando progetti e coniugando teoria e pratica</li>



<li><em>Scoprire opportunità lavorative</em> rivolte i giovani</li>



<li><em>Stimolare l’innovazione</em>, attraverso collaborazione e scambio di idee tra studenti e aziende</li>



<li><em>Creare sinergie tra istruzione e imprese locali</em>, rafforzando “[…]la collaborazione tra istituti scolastici e aziende locali, permettendo di sviluppare programmi formativi più mirati alle esigenze del mercato del lavoro e favorendo l’inserimento dei giovani nel mondo professionale [&#8230;]”</li>
</ol>



<p>Nel dettaglio, ai ragazzi presenti durante la manifestazione sono stati assegnati vari compiti, fra i quali: presenziare all’installazione sull’Intelligenza Artificiale (mostrando agli utenti le funzionalità di “Chat GPT”); offrire ai visitatori un’esperienza immersiva in un ambiente virtuale creato dagli studenti stessi nel corso dell’anno scolastico (grazie a visori 3D messi gentilmente a disposizione dalla Limes Farm); infine assistere i visitatori all’ingresso.</p>



<p>Per i ragazzi che vi hanno preso parte si è trattato di un’esperienza dinamica e divertente, ricca di momenti formativi e stimolanti.</p>



<p>Come negli intenti degli organizzatori dell’evento, il clima di collaborazione e affiatamento che si è creato in quei giorni tra gli studenti dei vari indirizzi del nostro Istituto ha già portato dei frutti: si è infatti creato un gruppo di lavoro spontaneo e sono già state avanzate idee per creare progetti condivisi, anche al di fuori dell’ambiente scolastico.</p>



<p>Al riguardo, ci saranno sicuramente sviluppi futuri molto positivi, che, speriamo, potranno essere mostrati nel corso della Valle Camonica Digital Week 2024.</p>
]]></content:encoded>
					
		
		
			</item>
		<item>
		<title>ChatGPT BLOCCATO IN ITALIA</title>
		<link>https://opstime.it/2023/04/04/chatgpt-bloccato-in-italia/</link>
		
		<dc:creator><![CDATA[Matteo Gheza]]></dc:creator>
		<pubDate>Tue, 04 Apr 2023 12:58:48 +0000</pubDate>
				<category><![CDATA[Attualità]]></category>
		<category><![CDATA[Informatica e programmazione]]></category>
		<guid isPermaLink="false">https://opstime.it/?p=3664</guid>

					<description><![CDATA[Come ormai tutti sanno, Chat GPT non è più accessibile dall’Italia dal primo aprile 2023: il servizio è stato infatti oscurato e chi vi accede trova una pagina in cui viene comunicata la “sospensione temporanea del servizio”. Facciamo chiarezza: a differenza di quanto scritto da molti giornali, Chat GPT non è stato bloccato dal Garante [&#8230;]]]></description>
										<content:encoded><![CDATA[
<p>Come ormai tutti sanno, Chat GPT non è più accessibile dall’Italia dal primo aprile 2023: il servizio è stato infatti oscurato e chi vi accede trova una pagina in cui viene comunicata la “sospensione temporanea del servizio”.</p>



<p>Facciamo chiarezza: a differenza di quanto scritto da molti giornali, Chat GPT non è stato bloccato dal Garante della Privacy.</p>



<p>Il Garante per la Protezione dei Dati Personali (GPDP), infatti, si è limitato ad aprire un’istruttoria, contestando ad OpenAI, la Società statunitense sviluppatrice di Chat GPT, il fatto che il trattamento dei dati non sarebbe conforme al regolamento europeo sulla privacy (il GDPR), stabilendo un tempo massimo di 20 giorni per avere chiarimenti al riguardo: è stata quindi OpenAI a sospendere il servizio Chat GPT in Italia, temendo di dover versare “<em>una sanzione fino a 20 milioni di euro o fino al 4% del fatturato globale annuo</em>” (<a href="http://www.wallstreetitalia.com"><em>www.wallstreetitalia.com</em></a>) in caso non avesse soddisfatto i requisiti richiesti dall’Italia in merito alla gestione dei dati personali.</p>



<p>In particolare, come si legge sul sito <a href="http://www.garanteprivacy.it">www.garanteprivacy.it</a>, il GPDP contesta ad OpenAI “…<em>la mancanza di una informativa agli utenti, i cui dati vengono raccolti da ChatGPT, ma soprattutto l&#8217;assenza di una base giuridica che giustifichi la raccolta e la conservazione massiccia di dati personali, allo scopo di addestrare gli algoritmi sottesi al funzionamento della piattaforma</em>…”. Inoltre, nonostante il servizio sia rivolto ai maggiori di 13 anni, il Garante per la Privacy “… <em>evidenzia come l’assenza di filtri per la verifica dell’età degli utenti esponga i minori a risposte assolutamente inidonee rispetto al loro grado di sviluppo e autoconsapevolezza</em>…”.</p>



<p>La questione attualmente è molto dibattuta: da un lato, vi sono coloro che si schierano a favore di questa decisione dell’Italia invocando lo sviluppo di regole chiare (“Disciplinare non è contro il progresso”, come sostenuta da Cristina Crupi, avvocato civilista). Dall’altro, vi è invece chi teme che questo lascerà l’Italia ancora una volta indietro rispetto al resto del mondo. Un parere più moderato è quello di Luciano Floridi, direttore del <em>Digital Ethics Lab</em> dell’Università di Oxford, definito il “filosofo del digitale”: secondo lui “Bloccare Chat Gpt è una misura eccessivamente severa: strumenti come GPT nelle sue varie versioni sono utilissimi. I veri rischi sono disinformazione, manipolazione e potere di controllo. La soluzione? Regole.<br>Quindi, impariamo a usare ChatGPT e facciamo le leggi…&#8221; (<a href="https://www.huffingtonpost.it/economia">https://www.huffingtonpost.it/economia</a>).</p>



<p>Al di là di tutte queste considerazioni e pareri autorevoli, molti concordano nel considerare questa presa di posizione italiana esclusivamente un’azione dimostrativa, che però, anzichè indurre OpenAI ad adeguarsi alla GDPR europea, sta portando a conseguenze ben diverse.</p>



<p>I fruitori italiani di ChatGPT, infatti, non si sono adeguati alla sospensione del servizio, ma hanno semplicemente trovato metodi (del tutto legali) per aggirare il problema.</p>



<p>Il metodo più semplice consiste nell’Utilizzo di una VPN (o Virtual Private Network), in grado di nascondere diversi nostri dati di navigazione ai siti web che visitiamo: poiché tra questi dati c&#8217;è anche l&#8217;IP (e poiché l&#8217;IP indica da quale paese ci colleghiamo), la VPN ci consente di mascherare il fatto che ci troviamo in Italia. È sufficiente utilizzare una qualsiasi VPN e localizzarci in un paese differente dall&#8217;Italia: il sito di ChatGPT sarà così accessibile. Si tenga presente che “<em>l’utilizzo della VPN per accedere a chat GPT è perfettamente legale, perché usare le VPN lo è</em>” (<a href="https://www.laleggepertutti.it/">https://www.laleggepertutti.it/</a>) ; inoltre, non c&#8217;è al momento alcun provvedimento legislativo che neghi agli utenti la possibilità di usare ChatGPT. “<em>Il cittadino cioè non infrange alcun ordine del giudice o di altra autorità”</em> (<a href="https://www.trend-online.com/">https://www.trend-online.com/</a>).<br>L&#8217;unico problema di questa soluzione riguarda, ancora una volta, i dati personali. Ancora una volta, infatti, non possiamo fidarci cecamente di chi gestisce questi servizi, che per quanto sicuri e protetti ricevono comunque informazioni e dati riguardanti la nostra navigazione in Internet.</p>



<p>Se non si dispone di una VPN e non si ha quindi accesso all&#8217;originale ChatGPT, c’è comunque la possibilità di usare la “Chat di Microsoft Bing con Intelligenza Artificiale”, una forma di ChatGPT implementata dall&#8217;azienda Microsoft: in tal caso, per usare la chat di Bing è sufficiente accedere con un qualsiasi account Microsoft (anche una vecchia email) al browser Edge (per PC o smartphone), ed eseguire al suo interno una ricerca. Nella barra superiore comparirà quindi la dicitura &#8220;Chat&#8221;; cliccandola si accederà a questo &#8220;ChatGPT alternativo&#8221;: si tratta di una versione leggermente diversa, che &#8220;dialogherà&#8221; con noi prendendo informazioni direttamente da Internet, rispondendoci in modo diverso (spesso più sintetico) rispetto all&#8217;originale.</p>



<p>Inoltre, sta prendendo piede l’utilizzo (gratuito o a pagamento) di software di terze parti per accedere all&#8217;IA online. Questi programmi usano le &#8220;<em>API</em>&#8221; (un acronimo che sta per “Application Programming Interface”) di OpenAI, ossia degli strumenti messi a disposizione degli sviluppatori per interagire con i prodotti dell&#8217;azienda: in sostanza, questi siti, residenti in server esteri, funzionano come degli intermediari ai quali l’utente italiano può avere accesso. Saranno poi questi programmi ad interfacciarsi con Chat GPT, consentendone la consultazione. Tuttavia, l&#8217;utilizzo di questi mezzi può risultare addirittura più “rischioso” dell’uso diretto dell&#8217;applicativo originale, in merito alla protezione dei dati personali. In questo caso, non è infatti possibile sapere come vengono trattati i dati inseriti (per esempio, possono essere memorizzati o venduti ad aziende terze per fini commerciali).</p>



<p>Informazioni circa le modalità di connessione a ChatGPT sono comunque abbondantemente presenti nel Web, sotto forma di tutorial, indicazioni scritte e video e, come indicato precedentemente, l&#8217;utente non viola alcuna legge pur andando inconsapevolmente incontro ad un potenziale rischio di violazione della privacy.</p>



<p>L&#8217;azione del GPDP, quindi, anche se giustificata da effettive problematiche in merito a GDPR e tutela dei minori, non ha portato ai risultati sperati: innanzitutto, infatti, OpenAI, sospendendo il servizio di ChatGPT ha implicitamente ammesso di non aver intenzione nell&#8217;immediato di risolvere il problema di trattamento dei dati; in secondo luogo, questa sospensione ha addirittura &#8220;esposto&#8221; l&#8217;utente a pericoli maggiori.</p>
]]></content:encoded>
					
		
		
			</item>
		<item>
		<title>Brescia e Bergamo Capitale Italiana della Cultura 2023</title>
		<link>https://opstime.it/2023/02/09/brescia-e-bergamo-capitale-italiana-della-cultura-2023/</link>
		
		<dc:creator><![CDATA[Matteo Gheza]]></dc:creator>
		<pubDate>Thu, 09 Feb 2023 08:18:08 +0000</pubDate>
				<category><![CDATA[Attualità]]></category>
		<guid isPermaLink="false">https://opstime.it/?p=3201</guid>

					<description><![CDATA[Il 20 gennaio 2023 si è tenuta la cerimonia inaugurale di “Bergamo e Brescia Capitale Italiana della Cultura 2023”, in contemporanea al Teatro Grande di Brescia e al Teatro Donizetti di Bergamo, alla presenza, rispettivamente, del Presidente della Repubblica Sergio Mattarella e del Ministro della Cultura Sangiuliano.Come tutti possono ricordare, l’idea di proporre queste due [&#8230;]]]></description>
										<content:encoded><![CDATA[
<p>Il 20 gennaio 2023 si è tenuta la cerimonia inaugurale di “<em>Bergamo e Brescia Capitale Italiana della Cultura 2023</em>”, in contemporanea al Teatro Grande di Brescia e al Teatro Donizetti di Bergamo, alla presenza, rispettivamente, del Presidente della Repubblica Sergio Mattarella e del Ministro della Cultura Sangiuliano.<br>Come tutti possono ricordare, l’idea di proporre queste due nostre città come “Capitale della cultura” risale al triste periodo della pandemia, per “<em>ridare speranza ad un territorio duramente colpito e dimostrare la capacità di resilienza e riscatto dei suoi abitanti</em>”.<br>L’utilizzo del termine singolare “capitale” non è casuale, ma intenzionale: lo spiega il sito ufficiale dell’evento, nel quale si sottolinea come “…<em>per la prima volta, da quando il titolo Capitale Italiana della Cultura è stato istituito nel 2014, due città, unite nella volontà di «Crescere Insieme», danno vita a una sola Capitale</em>”.</p>


<div class="wp-block-image">
<figure class="aligncenter size-large is-resized"><img fetchpriority="high" decoding="async" src="https://opstime.it/wp-content/uploads/2023/02/map-1024x775.jpg" alt="" class="wp-image-3202" width="604" height="456" srcset="https://opstime.it/wp-content/uploads/2023/02/map-1024x775.jpg 1024w, https://opstime.it/wp-content/uploads/2023/02/map-300x227.jpg 300w, https://opstime.it/wp-content/uploads/2023/02/map-768x581.jpg 768w, https://opstime.it/wp-content/uploads/2023/02/map.jpg 1208w" sizes="(max-width: 604px) 100vw, 604px" /></figure></div>


<p>Il tema scelto quale filo conduttore del progetto è “<em>La città illuminata</em>”, chiaramente spiegato nelle parole di apertura del sito: “<em>Bergamo e Brescia unite in una sola Capitale disegnano il profilo della “città illuminata”. Dalla “città-faro”, che si pone come punto di riferimento, alla “città-dinamo”, capace di trasformare la propria operosità in energia positiva</em>”.</p>



<p>Il motto del progetto parla chiaro e si rivolge a tutti, soprattutto ai giovani: “<em>Esci dalla bolla! Scopri la città che non ti aspetti</em>.”. Il tema è stato ripreso in un primo video promozionale diffuso  via social, successivamente ritirato a causa di numerose critiche. Questo è stato in seguito sostituito da un secondo video più coinvolgente:</p>



<figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio"><div class="wp-block-embed__wrapper">
<iframe title="Bergamo e Brescia Capitale Italiana della Cultura 2023" width="500" height="281" src="https://www.youtube.com/embed/KgeN5LGh-O4?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div></figure>



<p>Il programma di eventi, rassegne, iniziative è vastissimo. Spazia da visite a musei e mostre, a concerti, incontri, convegni, spettacoli. L’elenco, ricchissimo ed in continuo aggiornamento, è consultabile sul sito ufficiale: <a href="https://bergamobrescia2023.it/" target="_blank" rel="noreferrer noopener">https://bergamobrescia2023.it/</a></p>



<p>A sostegno dell’iniziativa, Regione Lombardia e l’associazione Abbonamento Musei hanno presentato un’edizione speciale di “<em>Abbonamento Musei Lombardia”</em> per il 2023, pensata appositamente per Bergamo Brescia Capitale della Cultura.</p>



<p>L’abbonamento consiste in una tessera unica, che vale 365 giorni dal momento dell’acquisto, con la quale gli utenti possono fruire, ogni volta che lo desiderano, di un circuito di 480 realtà culturali e artistiche suddivise tra Lombardia, Piemonte e Valle d’Aosta, comprendente collezioni, mostre, musei, ville, palazzi storici, parchi, giardini, monumenti e visite guidate cui gli abbonati possono accedere gratuitamente.</p>



<p>L’abbonamento, disponibile in diverse tipologie per età e regioni di visita, è acquistabile direttamente online o in uno dei punti vendita presenti sul territorio (a Bs, presso il Museo di S.Giulia in Via Musei&nbsp; 81/b, e a Bg,&nbsp; alla Pinacoteca dell’Accademia di Carrara, Piazza Carrara, e al Museo Donzettiano, Via Arena 9).</p>



<p>I prezzi dell’abbonamento per l’offerta di Lombardia e Valle d’Aosta congiunte per l’anno 2023 spaziano dai 35 euro per i maggiori di 65 anni, a 45 euro per gli utenti di età compresa tra 65 e 26 anni, sino alla tariffa YOUNG pari a 30 euro, per età compresa tra 15 e 26 anni. Esiste un’ulteriore tariffa di 20 euro per i minori di anni 14.</p>



<p>Per maggiori informazioni, si invita a consultare direttamente il sito <a href="https://abbonamentomusei.it/abbonati/acquista/" target="_blank" rel="noreferrer noopener">https://abbonamentomusei.it/abbonati/acquista/</a></p>
]]></content:encoded>
					
		
		
			</item>
		<item>
		<title>OLIMPIADI DELL&#8217;INFORMATICA</title>
		<link>https://opstime.it/2023/01/05/olimpiadi-dellinformatica/</link>
		
		<dc:creator><![CDATA[Matteo Gheza]]></dc:creator>
		<pubDate>Thu, 05 Jan 2023 15:28:54 +0000</pubDate>
				<category><![CDATA[Informatica e programmazione]]></category>
		<category><![CDATA[Progetti]]></category>
		<guid isPermaLink="false">https://opstime.it/?p=2935</guid>

					<description><![CDATA[Il 16 dicembre 2022 il nostro Istituto ha partecipato alla XXIII edizione dei Campionati Italiani di Informatica, promossi da diverse Associazioni culturali in collaborazione con il MIUR. I &#8220;Campionati Italiani di Informatica&#8221; (precedentemente chiamati Olimpiadi dell’Informatica) consistono in una competizione rivolta agli studenti di ogni indirizzo, iscritti ad una delle prime quattro classi della scuole [&#8230;]]]></description>
										<content:encoded><![CDATA[
<p>Il 16 dicembre 2022 il nostro Istituto ha partecipato alla <strong>XXIII edizione</strong> dei <strong>Campionati Italiani di Informatica</strong>, promossi da diverse Associazioni culturali in collaborazione con il MIUR.</p>



<p>I &#8220;Campionati Italiani di Informatica&#8221; (precedentemente chiamati <em>Olimpiadi dell’Informatica</em>) consistono in una competizione rivolta agli studenti di ogni indirizzo, iscritti ad una delle prime quattro classi della scuole secondaria di II grado (e comunque nati prima del 30  giugno 2004) ed è nata per misurare le &#8220;<em>capacità logico-matematiche di base, capacità di individuare algoritmi risolutivi di un problema e capacità di comprendere descrizioni di semplici procedure</em>&#8220;.<br>La competizione è suddivisa in vari step: una prima &#8220;<em>Fase di Istituto</em>&#8221; (svoltasi appunto in data 16 Dicembre), una &#8220;<em>Fase Territoriale</em>&#8220;, che si svolgerà a Milano nel periodo di Aprile 2023, e una &#8220;<em>Fase Nazionale</em>&#8220;, che si svolgerà a Settembre 2023.</p>



<p>Per quanto riguarda il nostro Istituto, il prof. Daniel Guarinoni ha organizzato un interessante progetto pomeridiano in preparazione alla prima delle suddette selezioni , durante il quale sono stati proposti approfondimenti ed esercitazioni sul problem solving e sulle applicazioni matematiche e algoritmiche in contesti di vita reale.<br>Per partecipare al progetto non erano richieste né conoscenze avanzate di coding, né alcuno specifico linguaggio di programmazione: infatti, da regolamento, la prova proposta in gara richiede l&#8217;interpretazione, da parte degli studenti, di un particolare linguaggio di programmazione ideato ad hoc per la competizione, denominato <em>Pseudocodice 3.0</em>, basato su semplici regole illustrate nel corso delle esercitazioni pomeridiane.</p>



<p>Negli ultimi giorni di Dicembre le organizzazioni che si occupano di gestire la competizione hanno pubblicato i risultati delle &#8220;Fasi di Istituto&#8221;, elencando i punteggi di ogni studente e la lista degli ammessi alla fase successiva.<br>La nostra scuola ha raggiunto ottimi risultati, con addirittura 6 studenti (su 16 partecipanti) ammessi alla gara di Milano: <strong>Leonardo Fiorini</strong> di 2A Liceo (63 punti), seguito da <strong>Andriy Shvets</strong> (51 punti), <strong>Davide Richini</strong> (45 punti), <strong>Arshdeep Singh</strong>, <strong>Alessandro Chiarolini</strong>, <strong>Marco Salvetti</strong>.</p>



<p>Congratulazioni da parte della redazione per gli ottimi risultati raggiunti, e &#8220;<em>in bocca al lupo</em>&#8221; per la Fase Territoriale!</p>
]]></content:encoded>
					
		
		
			</item>
		<item>
		<title>GIORNATA MONDIALE DELLA LIBERTÁ DI STAMPA &#8211; LA SITUAZIONE IN ITALIA</title>
		<link>https://opstime.it/2022/06/21/giornata-mondiale-della-liberta-di-stampa-la-situazione-in-italia/</link>
		
		<dc:creator><![CDATA[Matteo Gheza]]></dc:creator>
		<pubDate>Tue, 21 Jun 2022 21:59:00 +0000</pubDate>
				<category><![CDATA[Giornata mondiale]]></category>
		<guid isPermaLink="false">https://opstime.it/?p=2807</guid>

					<description><![CDATA[Il 3 maggio si celebra la Giornata Mondiale della Libertà di Stampa, istituita dall&#8217;Assemblea Generale delle Nazioni Unite nel dicembre 1993 al fine di promuovere iniziative a favore della “libera e indipendente informazione” e per ricordare tutti i giornalisti uccisi nell’esercizio della loro professione.Il giorno è stato scelto in ricordo del seminario voluto dall’UNESCO per [&#8230;]]]></description>
										<content:encoded><![CDATA[
<p>Il 3 maggio si celebra la Giornata Mondiale della Libertà di Stampa, istituita dall&#8217;Assemblea Generale delle Nazioni Unite nel dicembre 1993 al fine di promuovere iniziative a favore della “libera e indipendente informazione” e per ricordare tutti i giornalisti uccisi nell’esercizio della loro professione.<br>Il giorno è stato scelto in ricordo del seminario voluto dall’UNESCO per promuovere l’indipendenza e il pluralismo della stampa africana quali strumenti fondamentali per la difesa della democrazia e il rispetto dei diritti umani, tenutosi dal 29 aprile al 3 maggio del 1991 a Windhoek, in Namibia. Si è ispirato all’Art. 19 della <em>Dichiarazione Universale dei Diritti dell’Uomo</em>, il quale stabilisce: <em>&#8220;Ogni individuo ha diritto alla libertà di espressione, tale diritto include la libertà di opinione senza interferenze e quello di cercare, ricevere e diffondere informazioni e idee attraverso ogni mezzo e senza frontiere”</em>.<br>Anche il Consiglio d&#8217;Europa si impegna a favore della libertà di informazione (Art. 10 della <em>Convenzione europea dei Diritti dell&#8217;Uomo</em>: <em>“Ogni persona ha diritto alla libertà d&#8217;espressione. Tale diritto include la libertà d&#8217;opinione e la libertà di ricevere o di comunicare informazioni o idee senza che vi possa essere ingerenza da parte delle autorità pubbliche e senza considerazione di frontiera..”</em>).<br>In occasione di questa giornata, ogni anno viene assegnato il World Press Freedom Prize, del valore di 25000 dollari, intitolato a Guillermo Cano, un giornalista colombiano assassinato il 17 dicembre 1986 a Bogotà, davanti agli uffici del Giornale El Espectador in cui lavorava; tale premio <em>“…vuole onorare persone, organizzazioni o istituzioni che hanno dato un contributo alla difesa e alla promozione della libertà di stampa, in particolare coloro che operano esponendosi a gravi rischi…”</em> (dal sito Unesco).<br>Il 3 maggio 2022 il premio è stato assegnato all&#8217;Associazione dei giornalisti della Bielorussia (AJB), ufficialmente chiusa dalle autorità del regime dittatoriale governativo il 21 agosto 2021, come riconoscimento per il grave torto subito. Sulla pagina Facebook del gruppo è comparsa la frase <em>“…cercano di zittire 1500 persone unite dalla coscienza della propria missione: fare spazio alla libertà di parola in Bielorussia… 27 membri dell’AJB sono stati incarcerati. E il nostro appello principale oggi è questo: libertà ai giornalisti bielorussi!”.</em></p>



<hr class="wp-block-separator has-alpha-channel-opacity is-style-default"/>



<p>La situazione riguardante la libertà di stampa in Italia, secondo il <a href="https://rsf.org/en/country/italy" target="_blank" rel="noreferrer noopener" title="rapporto di RSF del 2022">rapporto di RSF del 2022</a>, è problematica: il nostro paese occupa la 58˚ posizione del Press Freedom Index, in pesante calo di 17 posizioni dall’anno precedente.<br>Secondo l’analisi di RSF, i principali ostacoli per la piena libertà di stampa sono: Il crimine organizzato, le leggi contro la diffamazione e lo scarso successo economico delle testate, quest’ultimo influisce sulla qualità della stampa in quanto genera pressione da parte degli editori sui giornalisti per scrivere articoli concentrandosi più sul valore economico che su quello informativo.<br>Il crimine organizzato rappresenta il maggior problema per la libertà di stampa nel nostro paese; i giornalisti che conducono investigazioni su corruzione, favoreggiamenti e mafia vengono spesso minacciati e a volte sono vittime di aggressioni o incendi dolosi. Attualmente, una ventina di giornalisti sono sotto scorta in quanto hanno ricevuto minacce o intimidazioni.<br>Le leggi contro la diffamazione sono un tema delicato: se da una parte potrebbero intimidire uno scrittore ad esprimersi liberamente, dall’altra invece tutelano la veridicità di quanto scritto. Gli autori di questo rapporto credono comunque che sia meglio decriminalizzare la diffamazione.<br>Sempre secondo RSF, il contesto politico e sociale costringe occasionalmente i giornalisti ad auto censurarsi, a volte per evitare di addentrarsi in acque mosse, altre per non andare contro la linea editoriale della propria organizzazione.<br>Il rapporto chiude con delle note positive riguardo alla relativa sicurezza di cui i giornalisti godono e del buon livello di pluralismo di informazione garantito dall’elevato numero di organi di stampa e canali televisivi.</p>
]]></content:encoded>
					
		
		
			</item>
		<item>
		<title>r/Place: un esperimento sociale</title>
		<link>https://opstime.it/2022/04/27/r-place-un-esperimento-sociale/</link>
		
		<dc:creator><![CDATA[Matteo Gheza]]></dc:creator>
		<pubDate>Wed, 27 Apr 2022 18:30:41 +0000</pubDate>
				<category><![CDATA[Svago]]></category>
		<guid isPermaLink="false">https://opstime.it/?p=2536</guid>

					<description><![CDATA[Venerdì primo aprile 2022 il social network Reddit ha proposto ai propri utenti la seconda edizione di un evento chiamato “r/Place”, comparso per la prima volta il primo aprile 2017 sulla piattaforma e ideato da Josh Wardle, product manager per Reddit, conclusosi 87 ore dopo la sua inaugurazione, il 4 aprile 2022. Reddit Place (/R/place) [&#8230;]]]></description>
										<content:encoded><![CDATA[
<p>Venerdì primo aprile 2022 il <em>social network Reddit</em> ha proposto ai propri utenti la seconda edizione di un evento chiamato “<strong>r/Place</strong>”, comparso per la prima volta il primo aprile 2017 sulla piattaforma e ideato da Josh Wardle, product manager per Reddit, conclusosi 87 ore dopo la sua inaugurazione, il 4 aprile 2022.</p>



<p><strong>Reddit Place (/R/place)</strong> è praticamente un foglio bianco digitale, inizialmente diviso in un milione di quadratini della dimensione di un pixel (quindi 1000×1000), ma ulteriormente esteso nei giorni successivi, sino a raggiungere i 4 milioni di pixel (2000×2000). Gli utenti del sito hanno potuto utilizzare questo spazio come una tela: ogni cinque minuti, ciascuno di loro ha potuto cambiare colore ad un pixel scegliendo da una tavolozza di colori disponibili.<br>Tale idea è stato definita dalla rivista Wired “<em>l’esperimento sociale definitivo</em>”: un numero incredibilmente alto di utenti ha partecipato all’evento, decretando un successo al di là di ogni aspettativa. Secondo il Washington Post, se nel corso della prima edizione del 2017 la partecipazione è stata stimata in circa un milione di <em>redditors</em>, come vengono definiti gli utenti del sito (che posizionarono circa 16 milioni di piastrelle sul foglio), nell’edizione 2022 oltre 6 milioni di utenti hanno colorato 72 milioni di pixel, a un ritmo di 2,5 milioni di pixel all’ora.<br>Citando Wired, <em>“…oltre alle norme da rispettare, tipiche della piattaforma stessa e della comunità, ce ne sono alcune fondamentali per questo spazio: 1) Sii creativo. 2) Sii civile. 3) Segui le regole del sito. 4) Partecipa lealmente. Ma il messaggio portante di tutta l’idea è ancora più semplice e tuttavia potentissimo a livello sociale e di comunità digitale: <strong>da solo puoi creare qualcosa. Insieme potete</strong></em><strong><em> fare molto di più</em></strong>…“.</p>



<p>Durante i tre giorni a disposizione gli utenti di Reddit si sono contesi porzioni di tela, coordinandosi sui vari canali che compongono il sito o in altri gruppi online, e studiando vere e proprie strategie.<br>Il risultato è stato una creazione colorata, fantasiosa e in continuo divenire, che è però stata completamente cancellata al termine dell’evento.<br>Tra gli elementi più rappresentati ci sono state le bandiere nazionali: per esempio, il primo giorno una fascia bicolore giallo e blu rappresentante l’Ucraina ha attraversato tutta la tavolozza bianca. Sono comparse scritte, ritratti, meme, loghi e centinaia di riferimenti a prodotti culturali d’ogni tipo.<br>Ci sono state alleanze tra Nazioni, ma anche dispetti al limite del vandalismo, seppur questi sono stati casi molto rari.</p>



<p>La Community italiana ha lavorato molto bene e con coordinazione, in stretta collaborazione con messicani, portoghesi e spagnoli: sulla tela di R/place sono per esempio comparsi Falcone e Borsellino, la pizza, Dante (con Cervantes alle spalle e schiena a schiena con Camoes), una moka con caffè, il Colosseo e, ovviamente, il tricolore. Qualcuno ha anche tentato di comporre una bellissima “Ultima cena”, ma l’idea è stata purtroppo danneggiata da sabotaggi…</p>



<p>R/Place è stato un evento collettivo, che va al di là del gioco. Ha mostrato strategie, coalizioni, sfide, boicottaggi. É più vicino alla realtà di quanto possa sembrare in un primo momento.</p>



<div class="wp-block-image"><figure class="aligncenter size-large"><img decoding="async" width="678" height="1024" src="https://opstime.it/wp-content/uploads/2022/04/0jq27lymbmr81-e1651154682436-678x1024.png" alt="" class="wp-image-2563" srcset="https://opstime.it/wp-content/uploads/2022/04/0jq27lymbmr81-e1651154682436-678x1024.png 678w, https://opstime.it/wp-content/uploads/2022/04/0jq27lymbmr81-e1651154682436-199x300.png 199w, https://opstime.it/wp-content/uploads/2022/04/0jq27lymbmr81-e1651154682436.png 699w" sizes="(max-width: 678px) 100vw, 678px" /><figcaption>Bandiera dell&#8217;Italia su R/Place</figcaption></figure></div>



<figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio">
<div class="wp-block-embed__wrapper">
<div style="text-align: center;"><iframe loading="lazy" title="r/Place 2022 Timelapse" src="https://www.youtube.com/embed/K5O3UgLG2Jw?feature=oembed" width="500" height="281" frameborder="0" allowfullscreen="allowfullscreen"></iframe></div>
</div>
<figcaption>Timelapse ufficiale di r/Place</figcaption>
</figure>
]]></content:encoded>
					
		
		
			</item>
		<item>
		<title>COSA SONO LE CRIPTOVALUTE</title>
		<link>https://opstime.it/2022/04/01/cosa-sono-le-criptovalute/</link>
		
		<dc:creator><![CDATA[Matteo Gheza]]></dc:creator>
		<pubDate>Fri, 01 Apr 2022 06:34:26 +0000</pubDate>
				<category><![CDATA[Economia]]></category>
		<category><![CDATA[Informatica e programmazione]]></category>
		<guid isPermaLink="false">https://opstime.it/?p=2328</guid>

					<description><![CDATA[Una criptovaluta (detta anche valuta digitale o valuta virtuale) è un tipo di moneta digitale creata attraverso un sistema di codici, inizialmente con lo scopo di fornire un metodo di pagamento alternativo per le transazioni online; la crittografia è utilizzata proprio per rendere sicure tali transazioni. La prima criptovaluta, il notissimo Bitcoin, fu lanciata nel [&#8230;]]]></description>
										<content:encoded><![CDATA[
<p>Una criptovaluta (detta anche valuta digitale o valuta virtuale) è un tipo di <em><u>moneta digitale</u></em> creata attraverso un sistema di codici, inizialmente con lo scopo di fornire un metodo di pagamento alternativo per le transazioni online; la crittografia è utilizzata proprio per rendere sicure tali transazioni.</p>



<p>La prima criptovaluta, il notissimo <em><u>Bitcoin</u></em>, fu lanciata nel gennaio del 2009 e ad oggi esistono oltre 1.000 criptovalute disponibili online.</p>



<p>Esse sono molto diverse dalle monete tradizionali, tuttavia, è possibile acquistarle e venderle come qualsiasi altro bene.</p>



<p>Le criptovalute sono definite “monete decentralizzate”, poiché sono state sviluppate per essere slegate da qualsiasi supervisione o influenza governativa; l&#8217;economia delle criptovalute viene invece controllata da un <em><u>protocollo internet peer-to-peer</u></em>. Volendone dare una definizione, si può dire che una rete peer-to-peer è un&#8217;architettura di calcolo <em>distribuito</em>, nella quale i vari nodi condividono tra di loro parte delle loro risorse informatiche senza che ci sia bisogno di un nodo centrale che coordini il tutto. Quindi, i nodi, non sono gerarchizzati, ma si tratta di nodi paritari (peer in inglese, per l&#8217;appunto), in grado di svolgere sia il &#8220;ruolo&#8221; di <em>client</em>, sia quello di <em>server</em>.</p>



<p>Parlare di criptovalute implica capire alcuni concetti fondamentali su cui si basa la loro esistenza (definizioni ispirate da <em>https://www.cmcmarkets.com</em>):</p>



<ol class="wp-block-list"><li><em>la tecnologia blockchain</em>: “…una blockchain è il registro pubblico decentralizzato o la lista di transazioni delle criptovalute, dette <em>blocchi</em>…; i blocchi vengono registrati e aggiunti alla blockchain. Vengono conservati in ordine cronologico come documentazione aperta, permanente e verificabile. Una rete peer-to-peer di partecipanti al mercato gestisce le blockchain e segue un protocollo preciso per convalidare nuovi blocchi. Ogni nodo (cioè ogni computer connesso alla rete che partecipa allo scambio peer to peer) scarica automaticamente una copia della blockchain. Questo permette a tutti di tenere traccia delle transazioni senza dover registrare i dati a livello centrale….La tecnologia blockchain crea una registrazione che non può essere modificata senza il consenso del resto dei partecipanti alla rete. Il concetto di blockchain viene attribuito al fondatore del bitcoin, Satoshi Nakamoto…”</li><li>il <em>block mining</em> : letteralmente “estrazione di blocchi”, è il processo che consiste nell&#8217;unire in una blockchain le nuove transazioni sotto forma di blocchi. Nel corso di tale processo – se parliamo di bitcoin, ad esempio – nuovi bitcoin vengono prodotti, aggiungendosi al numero totale di monete in circolazione. Per l&#8217;attività di <em>mining</em> è necessario un software particolare che viene utilizzato per risolvere puzzle matematici; questo convalida le transazioni legittime che formano i blocchi. Tali blocchi vengono aggiunti al registro pubblico (blockchain) ogni 10 minuti circa. Quando il software risolve le transazioni, il &#8220;miner&#8221; viene ricompensato con un numero preciso di bitcoin. Più rapido è l&#8217;hardware del miner nel processare il problema matematico, più probabile è la convalida della transazione e la ricompensa in bitcoin.</li></ol>



<p><strong>Le criptovalute principali:</strong></p>



<ul class="wp-block-list"><li><strong>Bitcoin</strong> Creata da <em>Satoshi Nakamoto</em> (questo nome identifica una persona o un gruppo di persone: è un mistero) nel 2009. Come l’oro, è caratterizzato da un numero massimo e finito di unità, quindi, probabilmente le sue caratteristiche somigliano più a quelle delle materie prime che a quelle delle valute tradizionali. Questo si riflette nel fatto che il bitcoin è oggi utilizzato più come forma d’investimento che come metodo di pagamento. In particolare, non è previsto che il numero di bitcoin superi i 21 milioni. A dicembre 2017, vi erano circa 16,7 milioni di bitcoin in circolazione.</li></ul>



<ul class="wp-block-list"><li><strong>Ethereum</strong> È stata lanciata nel 2015 e al momento è la seconda moneta digitale per importanza. Il suo ideatore è noto: si chiama Vitalik Buterin. Essa funziona in modo simile alla rete del bitcoin, permettendo alle persone di inviare e ricevere <em>token</em> (chiamati “ether”) che rappresentano un valore specifico e vengono utilizzati come pagamento nella rete. Offre inoltre funzioni aggiuntive, come un&#8217;uso avanzato di smart contracts e i più famosi NFT. Tuttavia questa criptovaluta ha portato a diverse critiche da parte degli esperti, in quanto la sua natura è principalmente &#8220;commerciale&#8221;. Questo, secondo alcune analisi, ha portato gli sviluppatori di Ethereum a dare troppa importanza a estensioni del protocollo originale, distaccandosi in certi casi dal concetto di &#8220;decentralizzazione&#8221; su cui si basano le cryptovalute.</li></ul>



<p></p>
]]></content:encoded>
					
		
		
			</item>
		<item>
		<title>&#8220;MESSAGGIO DI FINE ANNO&#8221; DI MATTARELLA</title>
		<link>https://opstime.it/2022/03/02/messaggio-di-fine-anno-di-mattarella/</link>
		
		<dc:creator><![CDATA[Matteo Gheza]]></dc:creator>
		<pubDate>Tue, 01 Mar 2022 23:00:00 +0000</pubDate>
				<category><![CDATA[Attualità]]></category>
		<guid isPermaLink="false">https://opstime.it/?p=2125</guid>

					<description><![CDATA[Il 29 gennaio 2022 Sergio Mattarella è stato proclamato Presidente della Repubblica per il suo secondo mandato, con oltre il 75% dei voti.Ma chi è Sergio Mattarella?Mattarella è nato a Palermo il 23 luglio 1941. È il più giovane di 3 fratelli. Uno di questi, Piersanti, è stato assassinato a Palermo da Cosa Nostra nel [&#8230;]]]></description>
										<content:encoded><![CDATA[
<p>Il 29 gennaio 2022 Sergio Mattarella è stato proclamato Presidente della Repubblica per il suo secondo mandato, con oltre il 75% dei voti.<br>Ma chi è Sergio Mattarella?<br>Mattarella è nato a Palermo il 23 luglio 1941. È il più giovane di 3 fratelli. Uno di questi, Piersanti, è stato assassinato a Palermo da Cosa Nostra nel 1980, mentre era Presidente della Regione Sicilia.<br>Sua moglie, Marisa Chiazzese, dalla quale ha avuto 3 figli, è morta nel 2012 per un tumore. A tal proposito, durante la &#8220;Giornata Nazionale della Ricerca sul Cancro&#8221;, si è espresso in questi termini:</p>



<blockquote class="wp-block-quote is-style-default is-layout-flow wp-block-quote-is-layout-flow"><p>[&#8230;] <em>Per seguire la persona a me più cara al mondo, ho trascorso a più riprese numerose settimane in ospedali oncologici. Sarebbe auspicabile che ogni tanto le persone in buona salute trascorressero qualche giorno in visita negli ospedali, perché il contatto con la sofferenza aiuterebbe chiunque a dare a ogni cosa il giusto posto nella vita</em> [&#8230;]</p></blockquote>



<hr class="wp-block-separator"/>



<p>Il 31 dicembre 2021, in occasione del &#8220;Messaggio di Fine Anno&#8221;, ha ricordato quanto accaduto nei suoi primi sette anni di mandato, a partire da “…il tempo della pandemia, che ha sconvolto il mondo e le nostre vite…”, per poi rivolgersi ai giovani, incoraggiandoli a dare sempre il meglio. Molto toccante il suo riferimento alla lettera che il professor Carmina, ex docente di Storia e filosofia al Liceo Foscolo di Canicattì e vittima del crollo di un edificio in seguito ad una fuga di gas nel Comune di Ravanusa il 13/12/2021, aveva lasciato ai suoi studenti in occasione del pensionamento.</p>



<p>Riportiamo ora un estratto del discorso. Per la versione integrale, si consiglia di consultare il sito istituzionale <a href="https://www.quirinale.it/" target="_blank" rel="noreferrer noopener nofollow">quirinale.it</a> o la visione del video del discorso, riportato in calce all&#8217;articolo.</p>



<blockquote class="wp-block-quote is-style-default is-layout-flow wp-block-quote-is-layout-flow"><p><em>Care concittadine, cari concittadini, [&#8230;]</em>, <em>tra pochi giorni, come dispone la Costituzione, si concluderà il mio ruolo di Presidente.</em></p></blockquote>



<p>In quei giorni nessuno pensava che Mattarella sarebbe stato rieletto.</p>



<blockquote class="wp-block-quote is-style-default is-layout-flow wp-block-quote-is-layout-flow"><p><em>[&#8230;] Sono stati sette anni impegnativi, complessi, densi di emozioni: mi tornano in mente i momenti più felici ma anche i giorni drammatici, quelli in cui sembravano prevalere le difficoltà e le sofferenze.<br>Ho percepito accanto a me l’aspirazione diffusa degli italiani a essere una vera comunità, con un senso di solidarietà che precede, e affianca, le molteplici differenze di idee e di interessi.</em></p></blockquote>



<p>Con queste frasi Mattarella ripercorre ciò che ha provato negli anni precedenti, per poi rivolgersi ai giovani:</p>



<blockquote class="wp-block-quote is-style-default is-layout-flow wp-block-quote-is-layout-flow"><p><em>[&#8230;] L’Italia dispone delle risorse necessarie per affrontare le sfide dei tempi nuovi.  Pensando al futuro della nostra società, mi torna alla mente lo sguardo di tanti giovani che ho incontrato in questi anni. Giovani che si impegnano nel volontariato, giovani che si distinguono negli studi, giovani che amano il proprio lavoro, giovani che – come è necessario &#8211; si impegnano nella vita delle istituzioni, giovani che vogliono apprendere e conoscere, giovani che emergono nello sport, giovani che hanno patito a causa di condizioni difficili e che risalgono la china imboccando una strada nuova.<br>I giovani sono portatori della loro originalità, della loro libertà. Sono diversi da chi li ha preceduti. E chiedono che il testimone non venga negato alle loro mani.<br>Alle nuove generazioni sento di dover dire: non fermatevi, non scoraggiatevi, prendetevi il vostro futuro perché soltanto così lo donerete alla società.</em></p></blockquote>



<p>Il Presidente continua il discorso, citando le parole del professor Carmina, rivolte ai suoi studenti:</p>



<blockquote class="wp-block-quote is-style-default is-layout-flow wp-block-quote-is-layout-flow"><p><em>“Usate le parole che vi ho insegnato per difendervi e per difendere chi quelle parole non le ha. Non siate spettatori ma protagonisti della storia che vivete oggi. Infilatevi dentro, sporcatevi le mani, mordetela la vita, non adattatevi, impegnatevi, non rinunciate mai a perseguire le vostre mete, anche le più ambiziose, caricatevi sulle spalle chi non ce la fa. Voi non siete il futuro, siete il presente. Vi prego: non siate mai indifferenti, non abbiate paura di rischiare per non sbagliare…”.<br>Faccio mie – con rispetto – queste parole di esortazione così efficaci, che manifestano anche la dedizione dei nostri docenti al loro compito educativo.</em></p></blockquote>



<p>Come ribadisce chiaramente il nostro Presidente, in questo difficile momento storico non dobbiamo perdere la speranza, ma dobbiamo guardare con fiducia al futuro:</p>



<blockquote class="wp-block-quote is-style-default is-layout-flow wp-block-quote-is-layout-flow"><p><em>Care concittadine e cari concittadini, [&#8230;] Guardiamo avanti, sapendo che il destino dell’Italia dipende anche da ciascuno di noi.<br>Tante volte abbiamo parlato di una nuova stagione dei doveri. Tante volte, soprattutto negli ultimi tempi, abbiamo sottolineato che dalle difficoltà si esce soltanto se ognuno accetta di fare fino in fondo la parte propria. [..]<br>L’Italia crescerà. E lo farà quanto più avrà coscienza del comune destino del nostro popolo, e dei popoli europei.</em></p></blockquote>



<p>Buon lavoro Presidente!</p>



<figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio"><div class="wp-block-embed__wrapper">
<iframe loading="lazy" title="Discorso di fine anno del Presidente Mattarella" width="500" height="281" src="https://www.youtube.com/embed/4weHRHxU0Kc?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div></figure>
]]></content:encoded>
					
		
		
			</item>
		<item>
		<title>INTRODUZIONE AL NUCLEARE</title>
		<link>https://opstime.it/2021/12/21/introduzione-al-nucleare/</link>
		
		<dc:creator><![CDATA[Tommaso Bertoletti]]></dc:creator>
		<pubDate>Mon, 20 Dec 2021 23:00:00 +0000</pubDate>
				<category><![CDATA[Scienze]]></category>
		<guid isPermaLink="false">https://opstime.it/?p=1595</guid>

					<description><![CDATA[La storia dell&#8217;energia nucleare ha inizio con le scoperte sulla radioattività sul finire del XIX secolo. La prima persona che intuì la possibilità di ricavare energia dal nucleo dell&#8217;atomo fu lo scienziato Albert Einstein nel 1905, con la sua&#160;“teoria della relatività”&#160;nella quale riuscì ad arrivare alla famosa formula E=mc2. Un importantissimo contributo sia ha nel&#160;1934 [&#8230;]]]></description>
										<content:encoded><![CDATA[
<p id="block-93407a78-8b8d-474e-abe9-0dc7c71876d4">La storia dell&#8217;energia nucleare ha inizio con le scoperte sulla radioattività sul finire del XIX secolo. La prima persona che intuì la possibilità di ricavare energia dal nucleo dell&#8217;atomo fu lo scienziato Albert Einstein nel 1905, con la sua&nbsp;“<em>teoria della relatività</em>”&nbsp;nella quale riuscì ad arrivare alla famosa formula E=mc<sup>2</sup>. Un importantissimo contributo sia ha nel&nbsp;1934 con gli esperimenti portati avanti da un gruppo di scienziati italiani sotto la guida del fisico Enrico Fermi.&nbsp;Il gruppo è anche conosciuto con il nome di &#8220;I ragazzi di via Panisperna&#8221;,&nbsp;dal nome della via in cui aveva sede il “Regio Istituto di Fisica dell&#8217;Università di Roma”.&nbsp;</p>



<p id="block-c17ff5e0-be22-4058-9ca2-37c3c2887da3">Con&nbsp;<em>energia nucleare</em>&nbsp;(o&nbsp;<em>energia atomica</em>), si intende l&#8217;energia prodotta a seguito di reazioni nucleari, ovvero di tutti quei fenomeni fisici in cui si hanno trasformazioni nei nuclei atomici.&nbsp;</p>



<p id="block-b52cb090-a5c1-49fd-8baa-b0375b340693">È stata considerata dalla Commissione europea&nbsp;una fonte&nbsp;non rinnovabile&nbsp;e benché rappresenti in gran parte una forma di&nbsp;<em>energia pulita</em>&nbsp;dal punto di vista delle emissioni di anidride carbonica (CO<sup>2</sup>) in atmosfera, alternativa ai tradizionali combustibili fossili, presenta diversi&nbsp;<em>problemi ambientali e di pubblica sicurezza</em>&nbsp;connessi alle scorie, che possono mantenersi radioattive per tempi molto lunghi (in alcuni casi anche di migliaia di anni).&nbsp;</p>



<p id="block-03ddb27d-ea87-437f-8709-22fd33a57062">L&#8217;energia nucleare&nbsp;può essere prodotta principalmente attraverso:&nbsp;</p>



<ul class="wp-block-list" id="block-d3343e68-3d7e-4f5a-93d9-da0972d50605"><li>Fissione nucleare&nbsp;(Utilizzata fino ad ora)</li><li>Fusione nucleare&nbsp;(In fase di sviluppo)</li></ul>



<p id="block-9b7759d2-6862-4601-9e65-532fe939604a">Se pur oggetto di numerose critiche per gli incidenti di Chernobyl e Fukushima, attualmente il tema dell’energia nucleare è tornato fortemente d’attualità, in quanto&nbsp;essa è stata&nbsp;indicata&nbsp;dal Ministro della Transizione Ecologica Cingolani come una delle possibili fonti che permetteranno la decarbonizzazione della società.&nbsp;</p>
]]></content:encoded>
					
		
		
			</item>
		<item>
		<title>LA TRANSIZIONE ECOLOGICA</title>
		<link>https://opstime.it/2021/11/27/la-transizione-ecologica/</link>
		
		<dc:creator><![CDATA[Matteo Gheza]]></dc:creator>
		<pubDate>Sat, 27 Nov 2021 14:25:29 +0000</pubDate>
				<category><![CDATA[Ambiente]]></category>
		<guid isPermaLink="false">https://opstime.it/?p=1586</guid>

					<description><![CDATA[Il tema ambientale è oggi al centro di grandi dibattiti, sia a livello globale che locale, per capire in che modo si possa creare una società più green, etica ed ecologica. In Italia, nel febbraio 2021 è nato ufficialmente il Ministero della Transizione ecologica (MITE), in sostituzione del “Ministero dell’Ambiente e della tutela del territorio [&#8230;]]]></description>
										<content:encoded><![CDATA[
<p>Il tema ambientale è oggi al centro di grandi dibattiti, sia a livello globale che locale, per capire in che modo  si possa creare una società più green, etica ed ecologica. In Italia, nel febbraio 2021 è nato ufficialmente il Ministero della Transizione ecologica (MITE), in  sostituzione del “Ministero dell’Ambiente e della tutela del territorio e del mare” (MATTM); nello specifico,  tra i vari settori, esso si occupa della transizione ecologica del Paese, con competenze anche in merito all’ambito della produzione di energia, gestito in precedenza dal “Ministero dello sviluppo economico”.</p>



<p>Ma cos’è la transizione ecologica? Oggi tutti i paesi del mondo sono impegnati nella lotta contro i cambiamenti climatici, al fine di ridurre gli  effetti del global warming e salvare il pianeta. Per ottenere risultati concreti è indispensabile ripensare la nostra società, costruendo un nuovo sistema  economico basato non più sui combustibili fossili (petrolio, carbone e gas), ma sulle fonti energetiche green. La transizione ecologica (o energetica) è quindi quell’insieme di processi e cambiamenti che consentirà la  decarbonizzazione della società. Questa operazione richiede ovviamente una strategia globale, attraverso un rinnovamento delle infrastrutture che possa supportare lo sviluppo delle energie rinnovabili a basse o a zero  emissioni di carbonio, con un cambiamento radicale dell’intero sistema economico, basato su uno sviluppo  più sostenibile.  Per la prima volta l’Italia ha un ministro della Transizione ecologica, Roberto Cingolani, il quale ha il compito  di rendere concreti questi cambiamenti, importanti per il nostro Paese quanto per l’intero Pianeta.</p>



<div class="wp-block-group"><div class="wp-block-group__inner-container is-layout-flow wp-block-group-is-layout-flow">
<p>I 5 punti chiave della transizione ecologica sono: </p>



<ul class="wp-block-list"><li>sviluppo delle fonti energetiche rinnovabili; </li><li>agricoltura sostenibile ed economia circolare; </li><li>mobilità green a zero emissioni; </li><li>stop alle trivelle per l’esplorazione dei combustibili fossili; </li><li>tutela dell’ambiente e della biodiversità.</li></ul>
</div></div>



<p>Non possiamo restare in un angolo, aspettando  che altri agiscano per noi. E’ fondamentale che ciascuno di noi giovani conosca il tema ambientale, così da  poter prendere posizione in modo consapevole e poter dare un efficace spinta verso una trasformazione green  della società.</p>



<p>Consapevolezza e conoscenza sono fondamentali per formare le nostre coscienze ecologiche.</p>
]]></content:encoded>
					
		
		
			</item>
	</channel>
</rss>
